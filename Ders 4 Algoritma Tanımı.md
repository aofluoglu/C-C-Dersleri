Merhabalar arkadaşlar bu dersimizde algoritma nedir onu öğreneceğiz. Programlama öğrenirken çekilen en büyük zorluklar bilgisayar gibi düşünememe ve sırayla programlamama.Bunlar benim en çok gördüğüm hatalar. Bir iş geliyor ve hemen hiç kağıt başında uğraşmadan yazmadan düşünmeden programlanmaya çalışılıyor. E tabi sonuçta bolca hatalarla uğraştığınız kötü bir şey çıkıyor ortaya. Bunun önüne geçmenin aşamalarından biri algoritmadır.

Peki nedir bu algoritma ?

Algoritma, matematikte ve bilgisayar biliminde bir işi yapmak için tanımlanan, bir başlangıç durumundan başladığında, açıkça belirlenmiş bir son durumunda sonlanan, sonlu işlemler kümesidir. Yani belli bir problemi çözmek veya belirli bir amaca ulaşmak için çizilen yola algoritma denir.(Wikipedia)

Bunun tercümesi programın yol haritasıdır. Ne nasıl yapılacak yazmaktır. Buna gerçek hayattan bir örnek verelim. Evinizdesiniz odanızın lambasını yakıcaksınız neler yapmanız lazım bir düşünün.

Eğer oturuyorsanız yerinizden kalkmalısınız.(1)

Kalktıktan sonra lambaya doğru yürümelisiniz.(2)

Lambanın anahtarını çevirmeli ve lambayı yakmalısınız.(3)

 

İşte bu üç adım bizim lambayı yakmamız için gereken algoritmadır.

240px-LampFlowchart_tr.svg

Gördüğünüz gibi küçük bir algoritma fotografı koydum yine lambalar için. Bu resimde ki şekillere aldanmayın onlara geleceğiz daha sonra.

Algoritmayı daha iyi kavramak için yukarıdaki resim gibi akış şemalarını bilmeye ihtiyacımız var. Akış şemaları algoritmayı görsele geçirmek için gerekli bir araçtır.

Şimdi akış şemalarındaki şekillere geçelim.

 

as_basla Başla/Dur: Programın başladığı ve bittiği konumu gösterir. Her programda başla ve dur şemaları mutlaka olmalıdır.

as_islemİşlem/Atama: Değişkenlere değer atamaları ve matematiksel veya dizgisel işlemlerin yapıldığı aşamalarda kullanılır. İşlem veya işlemler bu şekil içerisine öz olarak yazılır.

as_ioGirdi/Çıktı: Çevre birimleri (ekran,yazıcı,çizici,okuyucu,…) ile yapılan bilgi alış verişini simgeler. Bu türde işlemlerde kullanılır ve işlen şekil içerisine yazılır.

as_kararKarşılaştırma ve karar: Karşılaştırma işlemi ve sonuçta varılan karar durumuna göre akış yönünü belirleyen işlemlerde kullanılır. Kıyaslama ifadesi şekil içine yazılır, karar E (evet) veya H (hayır) simgesi ile belirtilen bir uçtan çıkan akış ile başka bir düğüme gider.

as_donguDöngü: Birden çok tekrar gerektiren durumlarda kullanılan döngü kurgusunu simgeler. Döngü tamamlanmamışsa gidilecek düğüme ulaşan akış çıkışı vardır.

as_altsurecAlt süreç: Bir işin tamamlanmsaı için alt süreçler ve uygulamalar varsa bu süreçleri simgeler. Sürecin kendisi değil ancak tanımı şekil içine yazılır.

as_baglantiBağlantı: Bir sayfaya sığmayan şemalarda veya aynı sayfa içinde karmaşık akışları engellemek için akış noktalarını bağlayan şekildir. Şekil içerisine harf veya simgeler yazılarak aynı iki harfin birbirine bağlı olduğu ifade edilir.

as_akisAkış yönü: Şemada şekiller arasındaki akışı gösterirler. Ok yönü akış yönünü gösterir.

 

Evet arkadaşlar konular ilerledirçe sizde bunu daha iyi anlayıp güzel algoritmalar çıkarmaya başlayacaksınız. İleriki derslerimizde görüşmek üzere.